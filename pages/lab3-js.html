<h1>TNMK30 Laboration 3: JavaScript</h1>

<p>
    I den här laborationen ska vi undersöka hur vi kan koda in <em>beteende</em> för en webbsida med scriptspråket JavaScript.
</p>
<p>
I HTML5 finns ett nytt element som heter <code>&lt;canvas&gt;</code>, som kan användas för att skapa interaktiv grafik med hjälp av JavaScript.
 Vi har gjort i ordning några exempel som visar hur man kan rita några <a href="http://jsfiddle.net/emiax/7krKS/1/">enkla former</a>, men också hur man kan få något att <a href="http://jsfiddle.net/emiax/V9Rjf/2/">röra på sig</a>.
Här är även <a href="http://jsfiddle.net/emiax/uSuRD/1/">ett exempel</a> på hur man kan få en funktion att anropas när användaren klickar på en knapp.</p>



<h2>Uppgift</h2>
<p>För godkänt ska din webbapplikation:</p>
<ul>
  <li>Använda en loop för att rita upp flera objekt, eller rita en spännande form.</li>
  <li>Innehålla en animation eller reagera på att användaren gör något (till exempel klickar på en knapp eller rör på musen).</li>
  <li>Struktureras med hjälp av funktioner.</li>
</ul>

<p>Redovisa för en labbassistent.</p>

<h3>Idétorka?</h3>
<p>Ni är fria att göra vad ni vill, men här är några exempel som skulle kunna vara av rimlig omfattning:</p>
<ul>
<li>Ett program, där man får välja dimensionerna hos en legobit som sedan ritas upp</li>
<li>Några bollar som studsar runt</li>
<li>En gubbe som nickar eller skakar på huvudet</li>
<li>Snöflingor som faller</li>
<li>Ett enkelt ritprogram</li>
<li>Ett mönster som användaren får välja färg på</li>
</ul>

<h2>Var det för svårt?</h2>
<p>
    Här finns en förberedelseuppgift att börja med för att bekanta er med JavaScript, innan ni löser labbuppgiften.
</p>
<h4>1. Länka in js-filen</h4>
<p>
  Det första vi behöver göra är att, precis som med css, länka in vår js-fil i html-dokumentet. Vi vill oftast ladda in script sist. Så här kan det se ut:
</p>
<pre class="prettyprint">
&lt;!DOCTYPE html&gt;
&lt;html&gt;
&lt;head&gt;
    &lt;meta charset="utf-8"&gt;
    &lt;title&gt;TNMK30 Lab 3&lt;/title&gt;
&lt;/head&gt;
&lt;body&gt;
    &lt;!-- kanske lite html --&gt;
    &lt;script src="minjavascriptfil.js"&gt;&lt;/script&gt;
&lt;/body&gt;
&lt;/html&gt;
</pre>
<h4>2. Se till att ha konsollen öppen</h4>
<p>
  Att koda JavaScript är ganska likt c++ och det första vi lärde oss i c++ var antagligen att skriva ut saker i kommandotolken med <code>cout</code>. De allra flesta webbläsare har en egen kommandotolk, eller <em>console</em>, som vi kan skriva till. Denna finns under <em>tools</em> (chrome) eller <em>tools &gt; web developer</em> (firefox). Öppna den, så kan vi se vad som händer i vår JavaScript.
</p>
<h4>3. C++ till JavaScript</h4>
<p>
    Vi kan ju redan programmera i c++ så ett naturligt steg är att försöka omsätta den kunskapen till JavaScript. Nedan finns en tabell som tar upp några syntaktiska skillnader mellan språken. Testa till exempel <code>console.log("Hello World");</code> och se att den skriver ut i konsollen.
</p>
<table class="table table-bordered">
    <tr>
        <th></th>
        <th>JavaScript</th>
        <th>Motsvarar (ungefär) c++</th>
    </tr>
    <tr>
        <td>Skriva ut saker till konsollen</td>
        <td><code class="prettyprint">console.log("Hello World");</code></td>
        <td><code class="prettyprint">cout &lt;&lt; "Hello World" &lt;&lt; endl;</code></td>
    </tr>
    <tr>
        <td>Deklarera variabel</td>
        <td><code class="prettyprint">var myNumber = 1; var myString = "hej";</code></td>
        <td><code class="prettyprint">int myInt = 1; string myString = "hej";</code></td>
    </tr>
    <tr>
        <td>Arrayer</td>
        <td><code class="prettyprint">var arr = [1, 2, 3];</code></td>
        <td><code class="prettyprint">int arr[] = {1, 2, 3};</code></td>
    </tr>
    <tr>
        <td>for-loopar</td>
        <td><code class="prettyprint">for(var i = 0; i &lt; arr.length; i++) {}</code></td>
        <td><code class="prettyprint">for(int i = 0; i &lt; size; i++) {}</code></td>
    </tr>
    <tr>
        <td>Funktioner</td>
        <td><code class="prettyprint">function foo(myNumber) {}</code></td>
        <td><code class="prettyprint">void foo(int myInt) {}</code></td>
    </tr>
    <tr>
        <td>Object/Struct</td>
        <td><code class="prettyprint">var p = { name: "Arbar", age: 32 };</code></td>
        <td><code class="prettyprint">struct Person { string name; int age; };</code>
            <code class="prettyprint">Person p; p.name = "Arbar"; p.age = 32;</code></td>
    </tr>
</table>






<h4>4. Ett program i C++</h4>
<p>
    Nedan finns ett enkelt program skrivet i c++ som skriver ut en array. Översätt det till JavaScript.
</p>
<pre class="prettyprint">
#include &lt;iostream&gt;
using namespace std;

void printArray(int array[], int size) {
  for (int i = 0; i &lt; size; i++) {
    cout &lt;&lt; array[i] &lt;&lt; endl;
  }
}

int main() {
  int foo[] = {1, 3, 3, 7};
  printArray(foo, 4);
}
</pre>

